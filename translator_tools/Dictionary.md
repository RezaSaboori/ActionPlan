## خطر قابل قبول Acceptable risk

### تعريف واژه: 

سطحي از خسارت بالقوه است كه يك جامعه آن را با توجه به شرايط موجود اجتماعي، اقتصادي، سياسي، فرهنگي، فني و محيطي، قابل قبول تلقى مى كند.

### توضيح

در مباحث مهندسي، خطر قابل قبول براي ارزيابى و تعيين آن دسته از اقدامات سازه اى و غيرسازه اى به كار مى رود كه براى كاهش خسارت احتمالى به مردم، دارايى ها، خدمات و سامانه ها به سطح قابل تحمل تعريف شده، مورد نيازهستند. اين امر با توجه به «كدها» يا «عملكردهاى پذيرفته شده» و احتمال وقوع مخاطرات و ساير عوامل مرتبط انجام مى گيرد

## سازگارى Adaptation

### تعريف واژه: 

عبارت است از تطابق سامانه هاى طبيعى يا انسانى در پاسخ به محرك هاى فعلى يا پيش بينى شده اقليمى يا اثرات آن ها، بگونهاى كهمنجربهتعديل خسارات يا بهره مندى از فرصتهاى سودمند گردد.

### توضيح

اين تعريف به نگرانى هاى مربوط به تغييرات اقليمى اشاره دارد و از دبيرخانه كنوانسيون تغييرات اقليمى سازمان ملل متحد اقتباس شده است. مفهوم جامع تر سازگارى درباره مسايل غير اقليمى نيز كاربرد دارد، مانند فرسايش خاك و نشست هاى سطحى. سازگارى مى تواند به شكل مستقل مثلا با تغييرات بازار يا به دنبال سياست ها و طرح هاى آگاهانه روى دهد. بسيارى از اقدامات كاهش خطر بلايا مى توانند بطور مستقيم به شرايط سازگارى بهتر بيانجامند.

## مخاطره زيستى Biological hazard

### تعريف واژه: 

عبارت است از فرآيند يا پديده اى با منشاء ارگانيك يا منتقله از طريق ناقلين زيستى، كه ممكن است باعث تلفات جانى، صدمات، بيمارى يا ديگر اثرات سوء بر سلامت، خسارت به دارايى ها، آسيب به معيشت و خدمات، ازهم گسيختگى اجتماعى و اقتصادى يا خسارت زيست محيطى گردد. اين نوع مخاطره شامل مواجهه با ريزجاندارهاى آسيب زا، سموم و مواد زيست فعال است.

### توضيح

مثال هايى از مخاطره هاى زيستى عبارتند از: طغيان بيمارى ها، آلودگى مسرى گياهان يا حيوانات و هجوم گسترده حشرات و ديگر حيوانات و آفات.

## كدهاى ساختمانى Building codes

### تعريف واژه: 

عبارت است از مجموعه احكام، قوانين و استانداردهايى كه براى نظارت بر طراحى، ساخت، نوع و كيفيت مواد، شرايط بكارگيرى و سكونت در سازه وهر گونه تغيير در آن ضرورى هستند. هدف اين كدها تضمين ايمنى و رفاه مردم و تاكيد آن بر مقاومت سازه در برابر آسيب و ويرانى ناشى از انواع مخاطرات است.

### توضيح

كدهاى ساختمانى هر دو نوع استاندارد فنى و عملكردى را شامل مى شوند و بايد مبتنى بر تجربه هاى بين المللى بوده و متناسب با موقعيت هاى ملى و محلى تنظيم شوند. وجود يك سازوكار نظام مند به منظور اطمينان از اعمال كدهاى ساختمانى در سطح جامعه بسيار ضرورى است.

## ظرفيت Capacity

### تعريف واژه: 

عبارت است از تركيبي از تمامى نقاط قوت، خصوصيات و منابع در دسترس يك جامعه، اجتماع يا سازمان كه مى توانند جهت نيل به اهداف مورد توافق، بكار گرفته شوند.

### توضيح

ظرفيت مى تواند شامل زيرساخت ها، امكانات فيزيكي، نهادها، توانايى انطباق پذيرى اجتماعى و همچنين دانش بشرى، مهارت ها و خصوصياتى از قبيل ارتباطات اجتماعى، رهبري و مديريت باشد. ظرفيت را مى توان به عنوان «قابليت» نيز توصيف كرد. «ارزيابى ظرفيت»، واژه اى است كه براى توصيف فرايند بررسى ظرفيت ها و خلاءهاى موجود براى دستيابى به اهداف مورد نظر و انجام اقدامات بعدى استفاده مى شود.

## توسعه ظرفيت Capacity development

### تعريف واژه: 

عبارت است از فرآيندى كه بر اساس آن، افراد، سازمان ها و جامعه در طول زمان بطور منظم به تشويق و توسعه ظرفيت ها مى پردازند تا به اهداف اجتماعى و اقتصادى خود از طريق ارتقاى دانش، مهارت ها، سامانه ها و نهادها دست يابند.

### توضيح

توسعه ظرفيت، مفهومواژه «ظرفيت سازى» را تا در برگيرى تمام جوانب ايجاد و پايدارسازى ظرفيت ها در طول زمان بسط مى دهد. اين واژه نه تنها شامل فراگيرى و انواع آموزش ها مى شود، بلكه تلاش هاى مداوم جهت توسعه سازمان ها، منابع اقتصادى، سامانه هاى فناورى، محيط هاى توانمندتر اجتماعى و فرهنگى و آگاه سازى سياسى را نيز در بر مى گيرد.

## تغيير اقليمى Climate change

### تعريف واژه: 

 الف) پانل بين دولتى تغيير اقليمى (IPCC(، اين واژه را بدين صورت تعريف مى كند: «تغييرى است در وضعيت اقليمى كه بتوان آن را (مثلا با استفاده از آزمون هاى آمارى) بر اساس تغيير در ميانگين و/ يا خصوصيات اقليمى مشخص كرد و ضمنا براى مدتى طولانى، بطور واضح چندين دهه يا طولانى تر، ادامه يابد.» تغيير اقليمى مى تواند بدليل فرآيندهاى داخلى طبيعى، فشارهاى خارجى يا تغييرات مداوم ناشى از مداخله انسان در تركيب اتمسفر يا كاربرى زمين ايجاد شود. ب) تعريف ارايه شده توسط كنوانسيون تغيير اقليمى سازمان ملل متحد (UNFCCC (عبارت است از: «تغيير در اقليم، كه بطور مستقيم يا غير مستقيم مرتبط با فعاليت هاى بشرى موثر بر تغيير تركيب اتمسفر كره زمين بوده و فراتر از نوسانات طبيعى اقليمى در مقايسه با دوره هاى زمانى مشابه است.»

### توضيح

در راستاى اهداف كاهش خطر بلايا، هر يك از تعاريف فوق بسته به شرايط خاص مى تواند مناسب باشد. تعريف UNFCCC، از آنجايى كه تغيير اقليمى مربوط به علل طبيعى را در نظر نگرفته است، مدلى محدودتر است. تعريف IPCC را مى توان بدينگونه نيز بيان كرد: «تغيير در اقليم كه براى دهه ها يا زمان هاى طولانى تر پايدار بوده و در نتيجه علل طبيعى و يا فعاليت هاى بشرى ايجاد شده باشد.

## طرح ريزى رويدادهاى احتمالى Planning Contingency

### تعريف واژه: 

فرآيندى مديريتى است كه وقايع خاص بالقوه يا شرايط نوپديدى را كه ممكن است جامعه يا محيط را تهديد كنند، تحليل كرده و تمهيدات لازم جهت پاسخ دهى به موقع، موثر و مناسب به آن ها را از پيش مهيا مى سازد.

### توضيح

طرح ريزى رويدادهاى احتمالى، بر اساس شرح وظايف سازمانى، منابع، ساز و كارهاى اجرايى و فرايند مديريت اطلاعات، منجر به رشته اقدامات نظام مند و هماهنگ مشخصى مى شود كه در زمان نياز در اختيار مجريان قرار مى گيرند. بر اساس سناريوهاى توليد شده در اين برنامه ريزى، افراد كليدى قادرند تا مشكلاتى كه ممكن است در زمان وقوع بلايا و فوريت ها روى دهند را پيش بينى نموده، با آنها روبرو شوند و حل نمايند. طرح ريزى رويدادهاى احتمالى جزء مهم فاز آمادگى است و نياز به بازبينى و تمرين دوره اى دارد. بجاى اين واژه، از واژه ى طرح ريزى اقتضايى استفاده مى شود.

## ظرفيت تطابق Coping capacity

### تعريف واژه: 

عبارت است از توانايى مردم، سازمان ها و سامانه ها در به كارگيرى مهارت ها و منابع براى مواجهه و مديريت شرايط نامطلوب، فوريت ها و بلايا

### توضيح

ارتقاى ظرفيت تطابق، نيازمند آگاه سازى مستمر، منابع و مديريت خوب، هم در شرايط طبيعى و هم در مواقع بحرانى يا شرايط نامطلوب است. ظرفيت تطابق نقش مهمى را در كاهش خطر بلايا ايفا مى كند. پيشنهاد برخى صاحب نظران بجاى عبارت «ظرفيت تطابق»، «ظرفيت رويارويى» است.

## مديريت خطر اصلاحى بلايا Corrective disaster riskmanager

### تعريف واژه: 

عبارت است از فعاليت هاى مديريتى كه هدف آن ها اصلاح يا كاهش خطر بلايايى است كه از قبل وجود دارند.

### توضيح

هدف از اين واژه، افتراق بين خطرهايى است از قبل وجود دارند و بايد هم اكنون مديريت شده و كاهش يابند، با خطرهايى كه ممكن است در صورت عدم رعايت سياست هاى مناسب كاهش خطر، در آينده ايجاد شوند. براى توضيح بيشتر به واژه «مديريت آينده نگر خطر» رجوع نماييد.

## تسهيلات حياتى Critical facilities

### تعريف واژه: 

عبارتند از سازه هاى فيزيكى اوليه، تسهيلات فنى و سامانه هايى كه از لحاظ اجتماعى، اقتصادى يا عملياتى براى عملكرد جامعه، هم در شرايط روزمره و هم در مواقع اضطرارى ضرورى هستند.

### توضيح

تسهيلات حياتى جزء زيرساخت هاى جامعه بوده و از ارايه خدمات اساسى حمايت مى كنند. مثال هاى اين تسهيلات عبارتند از: سامانه حمل و نقل، بنادر و فرودگاهها، نيروگاههاى برق، تاسيسات تصفيهوانتقال آب،مراكزمخابراتى، بيمارستان هاومراكزبهداشتى درمانى،مراكزآتشنشانى، پايگاههاى پليس و مراكز خدمات عمومى.

## بلا (بلايا) Disaster

### تعريف واژه: 

از هم گسيختگى جدى عملكرد يك جامعه است كه منجر به خسارات و اثرات سوء گسترده انسانى، اقتصادى يا محيطى مى شود، بطورى كه تطابق با آن فراتر از توانايى جامعه تحت تاثير با اتكا بر منابع داخلى است.

### توضيح

بلايا حاصل تركيب مواجهه با مخاطره، وجود آسيب پذيرى و ظرفيت يا اقدامات ناكافى براى كاهش يا تطابق با پيامدهاى ناگوار ناشى از وقوع مخاطره ها هستند. اثرات يك بلا را مى توان به شرح زير بر شمرد: تلفات جانى، مصدوميت، بيمارى و ديگر تاثيرات منفى بر جسم، روان و اجتماع پيرامون انسان، آسيب به دارايى ها، از بين رفتن خدمات، از هم گسيختگى اجتماعى و اقتصادى و تخريب محيط زيست. در محاوره روزمره فارسى بجاى كلمه بلا (بلايا)، گاه از واژه هاى بليه، حادثه و بحران نيز استفاده مى شود. البته حادثه، معادل واژه Incident و بحران، معادل واژه Crisis است. برخى مخالفت ها براى استفاده از واژه بلا، بلايا يا بليه بجاى Disaster به بار معنايى آن بر مى گردد. بايد ذكر كرد كه ترجمه دقيق واژه Disaster نيز «ستاره بد» است كه بطور قراردادى هم اكنون نيز در سراسر جهان استفاده مى شود. بنابراين استفاده از واژه «بلا» الزاما ارتباطى با علل وقوع آن ندارد، بلكه همانند واژه اصلى آن در زبان انگليسى، موضوعى قراردادى است. در جامعه علمى مديريت و كاهش خطر بلايا همگان معتقدند كه يك مخاطره بدليل ستاره بد منجر به وقوع بلايا نمى شود، بلكه آسيب پذيرى بالا و ظرفيت پايين جامعه است كه آن را ايجاد مى كند. در اينجا براى معادل واژه مفرد Disaster،» واژه جمع» بلايا نيز آورده شده است. اين امر بدليل استفاده رايج و پذيرفته شده آن در محاوره فارسى است بطورى كهmanagement Disaster را معمولا مديريت بلايا مى گويند نه «مديريت بلا». در ادامه اين مجموعه بدليل مانوس تر بودن ترجمه، از واژه «بلايا» استفاده شده است.

## خطر بلايا Disaster risk

### تعريف واژه: 

عبارت است از خسارات بالقوه ناشى از يك بلا كه به يك اجتماع يا جامعه خاص، در يك دوره زمانى مشخص در آينده، وارد خواهد شد. اين خسارات شامل اثرات سوء بر جان و شرايط سلامتى انسان، معيشت، دارايى ها و ارايه خدمات هستند.

### توضيح

تعريف خطر بلايا، بيانگر مفهوم وقوع يك بلا در اثر وجود مداوم شرايط خطر است. خطر بلايا شامل انواع مختلف خسارات بالقوه اى مى باشد كه در اكثر مواقع به سختى قابل محاسبه كمى هستند. با اين وجود، با دانستن خطرهاى شايع و الگوهاى جمعيتى و توسعه اجتماعى- اقتصادى، مى توان آن را حداقل به شكل كلى ارزيابى نموده و نقشه بردارى كرد.

## مديريت خطر بلايا Disaster risk management

### تعريف واژه: 

عبارت است از فرآيند منظم بكارگيرى تصميم هاى اجرايى، سازمانى، مهارت هاى عملكردى و ظرفيت ها به منظور اجراى راهكارها، سياست ها و ظرفيت هاى ارتقا يافته تطابق، باهدف كاستن اثرات سوء مخاطره ها و احتمال بلايا.

### توضيح

اين واژه در ادامه واژه كلى تر «مديريت خطر» به منظور مشخص كردن موارد ويژه مرتبط با خطر بلايا مطرح مى شود. هدف از مديريت خطر بلايا، كاهش يا انتقال اثرات سوء مخاطرات از طريق فعاليت ها و اقدامات پيشگيرى، كاهش آسيب و آمادگى است.

## كاهش خطر بلايا (كاهش بلايا) disaster reduction

### تعريف واژه: 

عبارت است از مفهوم و انجام فعاليت هاى كاهش دهنده خطر بلايا از طريق تحليل و مديريت نظام مند علل بلايا. اين اقدامات شامل موارد زير هستند: كاهش مواجهه با مخاطرات، كاهش آسيبپذيرى مردم و دارايى ها، مديريت هوشمندانه زمين و محيط و آمادگى بهينه در برابروقايع آسيب زا.

### توضيح

رويكرد جامع كاهش خطر بلايا به دنبال تنظيم سند هيوگو در سازمان ملل در سال 2005 ايجاد شد و نتيجه مورد انتظار آن عبارت است از «كاهش قابل توجه خسارات جانى، اجتماعى، اقتصادى و زيست محيطى ناشى از بلايا در جوامع و كشورها.» سامانه راهبرد بين المللى كاهش خطر بلايا (ISDR (زمينه هماهنگى بين دولت ها، سازمان ها و فعالان انجمن هاى مدنى را براى يارى رساندن به اجراى سند هيوگو فراهم آورده است. قابل ذكر است، درحالى كه عبارت «كاهش بلايا» در برخى از منابع استفاده مى گردد، عبارت «كاهش خطر بلايا» شناخت بهترى از ماهيت مداوم خطر بلايا و توانايى مستمر كاهش اين خطرها را بيان مى كند.

## طرح كاهش خطر بلايا Disaster risk reduction plan

### تعريف واژه: 

طرح كاهش خطر بلايا سند مكتوبى است كه توسط يك مقام دولتى، بخش، سازمان يا سرمايه گذار تنظيم مى شود و اهداف ويژه كاهش خطر بلايا را بههمراه اقدامات مربوطه بيان مى كند.

### توضيح

طرح هاى كاهش خطر بلايا بايد مبتنى بر سند هيوگو بوده و در قالب برنامه هاى توسعه، اختصاصمنابع وفعاليتهاىلازمآن هاهماهنگ شود. طرح هاىملى بايدبراىهرردهازمسئوليتهاى اجرايى اختصاصى بوده و با سطوح مختلف اجتماعى و جغرافيايى موجود سازگار باشد و بازههاى زمانى، مسئوليت هاى اجرايى و منابع مالى لازم را مد نظر قرار دهند. همچنين بايد ارتباط مناسب اين برنامه ها با طرح هاى سازگارى با تغييرات اقليمى تعريف شوند.

## سامانه هشدار اوليه early warning system

### تعريف واژه: 

عبارت است از مجموعه ظرفيت هاى مورد نياز براى توليد و انتشار اطلاعات به موقع و قابل درك هشدار نسبت به وقوع يك مخاطره براى افراد، جوامع و سازمان هاى مورد تهديد تا براى اقدام مناسب در زمان كافى آماده شوند. هدف از استقرار سامانه هشدار اوليه، كاهش احتمال آسيب ها يا خسارات است.

### توضيح

اين تعريف شامل طيفى است از عوامل ضرورى براى دستيابى به پاسخ موثر به يك هشدار. يك سامانه هشدار اوليه مردم محور داراى چهار عنصر كليدى زير است: 1) دانش خطر، 2) پايش، تحليل و پيش بينى مخاطره، 3) اطلاع رسانى و انتشار هشدار و اعلام خطر و 4) توانايى محلى، براى پاسخ به هشدار دريافت شده. اصطلاح «سامانه هشدار پايان به پايان» (End-to-End (براى تاكيد بر اين مهم بكار مى رود كه سامانه هاى هشدار اوليه بايد تمام مراحل از تعيين مخاطره تا پاسخ جامعه را پوشش دهند.

## خدمات بوم سازگان Ecosystem services

### تعريف واژه: 

عبارت است از منافعى كه انسان ها و جوامع از بوم سازگان دريافت مى كنند.

### توضيح

اين تعريف از «ارزيابى بوم سازگان در هزاره» اقتباس شده است. منافعى كه بوم سازگان ارايه مى كنند عبارتند از: «خدمات تنظيمى» مانند غذا و آب، «خدمات حمايتى» مانند توليد خاك و چرخه بازيافت مواد غذايى، «خدمات فرهنگى» مانند منافع تفريحى، روحانى و مذهبى و ديگر منافع غير مادى. مديريت جامع زمين، آب و منابع زيستى باعث ارتقاى محافظت از بوم سازگان و استفاده مداوم از آن ها و كاهش خطرات بلايا مى شود.

## النینو- نوسانات جنوبی El Niño-Southern Oscillation (ENSO)

### تعريف واژه: 

عبارت است از تعامل پيچيده «منطقه گرمسيرى اقيانوس آرام» و «جو زمين» كه سبب وقوع نامنظم الگوهاى تغيير يافته اقيانوس وهوا، در بسيارى از مناطق جهان مى شود و اغلب با تاثيرات چشمگيرى از قبيل تغيير زيستگاه هاى دريايى، تغييرات بارندگى، سيل، خشكسالى و تغيير در الگوى طوفان ها به مدت چندين ماه همراه است.

### توضيح

بخشNiño El از پديده نوسانات جنوبى النينو (ENSO (به دماى بسيار بالاتر از متوسط دماى اقيانوس كه در امتداد سواحل اكوادور، پرو و شمال شيلى و شرق اقيانوس آرام استوايى رخ مى دهد، اطلاق مى شود. در حاليكه بخش نوسان جنوبى (Niña La (اشاره به شرايط ديگرى دارد كه دماى پائين تر از ميانگين در اقيانوس ايجاد مى شود. نوسانات جنوبى به تغييرات همزمانى اشاره دارد كه در فشار هواى كره زمين رخ داده، مرتبط با تغييرات الگوى هوايى است و در نقاط مختلف جهان احساس مى شود.

## مديريت فوريت Emergency management

### تعريف واژه: 

عبارت است از سازماندهى ومديريت منابع ومسئوليتها براى پرداختن به تمام جنبه هاى يك فوريت شامل آمادگى، پاسخ و مراحل ابتدايى فاز بازيابى

### توضيح

ك فوريت تهديدى است كه نيازمند اقدام فورى است. اقدام موثر و فورى مى تواند از تبديل شدن يك حادثه به يك بلا جلوگيرى نمايد. مديريت فوريت شامل برنامه ها و هماهنگى هايى است كه اقدامات سازمان هاى دولتى، غير دولتى، داوطلبانه و خصوصى را به شكل جامع و هماهنگ هدايت نمايد تا به تمام 14 طيف نيازهاى يك فوريت پاسخ داده شود. واژه «مديريت بلايا» گاه بجاى واژه مديريت فوريت استفاده مى شود.

## خدمات فوريت Emergency services

### تعريف واژه: 

عبارت است از مجموعه اى از سازمان هاى تخصصى كه وظايف و اهداف ويژه اى را در ارايه خدمات و محافظت از مردم و دارايى ها در زمان يك فوريت بر عهده دارند.

### توضيح

خدمات فوريت شامل مقامات حفاظت شهرى، پليس، آتش نشانى، آمبولانس، نيروهاى فوريتهاى پزشكى، جمعيت صليب سرخ وهلال احمر،واحدها ىتخصصى فوريتهاى برق، حمل ونقل، ارتباطات و ديگر سازمان هاى مرتبط است.

## فرسايش محيط زيست Environmental degradation

### تعريف واژه: 

: عبارت است از كاهش ظرفيت محيط زيست براى تامين اهداف و نيازهاى اجتماعى و بوم شناختى.

### توضيح

فرسايش محيط زيست مى تواند تواتر و شدت مخاطرات طبيعى را تغيير داده و آسيب پذيرى جوامع را افزايش دهد. فرسايش هاى انسان ساخت متنوع بوده و شامل مواردى مانند استفاده نامناسب از زمين، فرسايش خاك، آتش سوزى حيات وحش، از دست رفتن تنوع زيستى، جنگل زدايى، تخريب جنگل هاى مانگرو، آلودگى زمين، آب و هوا، تغييرات اقليمى، افزايش سطح آب درياها و تخريب لايه اوزون است.

## ارزيابى اثرات زيست محيطى Environmental impact assessment

### تعريف واژه: 

فرآيندى است كه طى آن نتايج زيست محيطى يك پروژه يا برنامه پيشنهادى ارزيابى مى شود. اين ارزيابى بخش جدايى ناپذير فرآيند برنامه ريزى و تصميم سازى است كه با هدف محدود ساختن و كاستن اثرات سوء برنامه يا پروژه انجام مى گيرد.

### توضيح

ارزيابى اثرات زيست محيطى، يك ابزار سياستگذارى است كه شواهد وتحليل تاثيرهاى محيطى فعاليت ها را فراهم مى كند. اين ارزيابى بطور گسترده براى برنامه ريزى و تصويب پروژه هاى ملى و بين المللى بكارمى رود. ارزيابى اثرات زيست محيطى بايد شامل ارزيابى جزيى و دقيق خطر باشد و همچنين، راه حل هاى جايگزين را براى مشكلات شناخته شده ارايه نمايد. البته ترجمه دقيق تر واژه Impact،» اثر نهايى» است كه در اينجا براى كوتاه تر شدن واژه، از «اثر» استفاده شده است.

## مواجهه Exposure

### تعريف واژه: 

عبارت است از انسان ها، اموال، سامانه ها يا ديگر عناصر موجود در مناطق مخاطره كه در معرض خسارات بالقوه قرار دارند.

### توضيح

ندازه گيرى ميزان مواجهه مى تواند بر اساس تعداد افراد يا انواع دارايى هاى موجود در منطقه مورد نظر انجام گيرد. اين معيارها مى توانند با آسيب پذيرى اختصاصى عناصر مورد مواجهه تركيب شده و منجر به «تخمين كمى» خطر شوند.

## خطر گسترده Extensive risk

### تعريف واژه: 

عبارت است از خطر گسترده ناشى از مواجهه جمعيت هاى پراكنده با مخاطرات مداوم يا تكرار شونده با شدت كم يا متوسط، كه اغلب داراى ماهيت بسيار متمركز بوده و باعث اثرات سوء تجمعى و ناتوان كننده مى شود.

### توضيح

خطرهاى گسترده عمدتا ويژگى مناطق روستايى و حاشيه شهرها محسوب مى شوند كه در معرض سيل هاى محلى، رانش زمين، طوفان ها و خشكسالى مكرر بوده و آسيب پذير هستند. خطر با تواتر زياد و شدت كم اغلب مرتبط با فقر، شهرنشينى و فرسايش زيست محيطى است. به واژه «خطر شديد» نيز رجوع نماييد. ترجمه فارسى واژه Extensive در قالب يك كلمه ممكن است گوياى تمام ابعاد آن نباشد. لذا معادل «گسترده» بصورت قراردادى انتخاب شده است. توصيه مى شود در استفاده از اين واژه، مفهوم آن بر اساس تعريف ارايه شده در بالا مورد توجه قرار گيرد.

## پيش بينى Forecast

### تعريف واژه: 

عبارت است از بيان دقيق يا برآورد آمارى از وقوع يك رويداد يا شرايط محتمل براى يك منطقه خاص.

### توضيح

در هواشناسى، پيش بينى بيانگر يك وضعيت در زمان آينده است، در حالى كه هشدار (Warning (به شرايطى بالقوه خطرناك در آينده نزديك اطلاق مى شود.

## مخاطره زمين شناختى Geological hazard

### تعريف واژه: 

عبارت است از فرآيندها يا پديده هاى زمين شناختى كه مى توانند منجر به تلفات جانى، ايجاد صدمات يا ديگر اثرات سوء بر سلامت، خسارات به دارايى ها، از بين رفتن معيشت و خدمات، از هم گسيختگى اجتماعى و اقتصادى و يا خسارت به محيط زيست گردند.

### توضيح

مخاطره زمينى شامل فرآيندهاى داخل زمين مانند زلزله، فعاليت آتشفشانى و خروج گدازه و همچنين فرآيندهاى مرتبط ژئوفيزيكى از قبيل حركت توده، رانش زمين، رانش صخره، سقوط صخره يا بهمن، فروريزى سطوح، نخاله ها و يا جريان گل و لاى است. فاكتورهاى هواشناختى به عنوان عوامل مهم در برخى از اين فرآيندها محسوب مى شوند. تقسيم بندى سونامى مشكل است، زيرا هرچند كه به علت زلزله هاى زير دريا يا ديگر علل زمين شناختى رخ مى دهد، ليكن اساسا يك فرآيند اقيانوسى بوده كه به شكل مخاطرات مرتبط با آب در سواحل خود را نشان مى دهد.

## گاز گلخانه اى Greenhouse Gas

### تعريف واژه: 

عبارت است از بخش گازى اتمسفر، چه از نوع طبيعى و چه از نوع انسان ساخت، كه امواج حرارتى مادون قرمز زمين، خود اتمسفر و ابرها را جذب و ساطع مى كند.

### توضيح

اين تعريف توسط «پانل بين دولتى تغييرات اقليمى» ارايه شده است. گازهاى گلخانه اى اصلى عبارتند از: بخار آب، دى اكسيد كربن، اكسيد نيتروژن، متان و اوزون.

## مخاطره آب و هوايى Hydrometeorological hazard

### تعريف واژه: 

: عبارت است از فرآيندها يا پديده هاى جوى، مرتبط با آب يا اقيانوس كه مى توانند منجر به تلفات جانى، ايجاد صدمات و يا ديگر تاثيرات سوء بر سلامت، خسارات به دارايى، از بين رفتن معيشت و خدمات، از هم گسيختگى اجتماعى و اقتصادى يا تخريب محيط زيست شوند.

### توضيح

مخاطره هاى آب و هوايى شامل موارد زير هستند: طوفان هاى گرمسيرى (كه به نام طوفان وهوريكان نيز شناخته مى شوند)، طوفان تندرى (همراه با رعد و برق)، طوفان تگرگ، گردباد، كولاك، بارش سنگين برف، بهمن، طوفان ساحلى، موج بزرگ، سيل شامل سيل برق آسا، خشكسالى، امواج گرما و دوره هاى سرما. شرايط آب و هوايى مى توانند به عنوان عوامل تاثيرگذار بر ديگر مخاطرات مانند رانش زمين، آتش سوزى در حيات وحش، آفت ملخ ها، اپيدمى ها و انتقال و گسترش مواد سمى و مواد فورانى از آتشفشان ها نيز موثر باشند.

## خطر شديد Intensive risk

### تعريف واژه: 

خطرى است كه طى آن تعداد زيادى از انسان ها و فعاليت هاى اقتصادى در معرض مخاطره اى شديد قرار مى گيرند و مى تواند باعث تاثيرات بالقوه فاجعه آميز همراه با تعداد بالاى مرگ و مير و زيان اقتصادى شود.

### توضيح

خطر شديد عمدتا شاخصه شهرهاى بزرگ يا جمعيت هاى متراكم است كه نه تنها در معرض مخاطرات شديدى مانند زلزله، آتشفشان هاى فعال، سيل هاى سهمگين، سونامى، يا طوفان هاى عظيم قرار دارند، بلكه آسيب پذيرى بالايى نيز در برابر اين مخاطرات دارند. به «خطر گسترده» نيز رجوع نماييد. ترجمه فارسى واژه Intensive در قالب يك كلمه ممكن است گوياى تمام ابعاد آن نباشد. لذا معادل «شديد» بصورت قراردادى انتخاب شده است. توصيه مى شود در استفاده از اين واژه، مفهوم آن بر اساس تعريف ارايه شده در بالا مورد توجه قرار گيرد.

## طرح ريزى كاربرى زمين Land-use planning

### تعريف واژه: 

فرايندى كه توسط مقامات دولتى به كار گرفته مى شود تا توسط آن بتوان گزينه هاى مختلف استفاده از زمين را توصيف و ارزيابى كرد و درباره آن ها تصميم گرفت. اين گزينه ها شامل تمهيدات لازم جهت رسيدن به اهداف طولانى مدت اقتصادى، اجتماعى و زيست محيطى و موارد استفاده زمين براى جوامع و گروه هاى مختلف ذى نفع هستند و مقررات طرح هاى مجاز و قابل قبول را بيان مى كنند.

### توضيح

طرح ريزى كاربرى زمين از جمله عوامل مهم توسعه پايدار است. اين امر شامل مطالعه و نقشه بردارى، تحليل اطلاعات اقتصادى، زيست محيطى و مخاطرات، تصميم گيرى در مورد كاربردهاى جايگزين و طراحى برنامه هاى طولانى مدت بر اساس نقاط جغرافيايى و مقياس هاى اجرايى مختلف است. برنامه ريزى كاربرى زمين مى تواند باعث كاهش خسارت بلايا شده و خطرها را با منع كردن از سكنى گزينى و استقرار سازه هاى كليدى مانند مسيرهاى خدمات حمل و نقل، برق، آب، فاضلاب و ديگر تسهيلات حياتى در مناطق پر مخاطره كاهش دهد.

## كاهش خسارت Mitigation

### تعريف واژه: 

واژه اى است كه به كاهش و محدود ساختن اثرات سوء مخاطرات و بلاياى مربوطه اطلاق مى شود.

### توضيح

امكان پيشگيرى كامل از اثرات سوء مخاطرات معمولا مقدور نيست، اما دامنه و شدت آنها با اتخاذ راهبردها و اقدامات گوناگون به ميزان قابل توجهى قابل تخفيف است. اقدامات كاهش خسارت شامل تكنيك هاى مهندسى و ساخت و سازهاى مقاوم در برابر مخاطرات همگام با اتخاذ سياست هاى پيشرفته زيست محيطى و آگاه سازى عمومى هستند. بايد توجه داشت كه در سياست هاى مربوط به تغييرات اقليمى، كاهش خسارت به شكلى متفاوت توصيف شده و براى كاهش ساطع شدن گازهاى گلخانه اى كه سر منشاء تغييرات اقليمى هستند، استفاده مى شود.

## مجمع ملی کاهش خطر بلایا National platform for disaster risk reduction

### تعريف واژه: 

واژه اى است كه در مورد ساز وكارهاى ملى هماهنگى، هدايت و سياستگذارى كاهش خطر بلايا كه ماهيت چند بخشى و بين رشته اى داشته و نيازمند همكارى بخش هاى عمومى، خصوصى و مدنى و مشاركت تمام نهادهاى ذيربط كشور هستند، به كار مى رود.

### توضيح

اين توضيح از پانوشت شماره 10 سند هيوگو اقتباس گرديده است. كاهش خطر بلايا نيازمند دانش، توانايى و مشاركت طيف گسترده اى از بخش ها و سازمان ها از جمله آژانس هاى سازمان ملل در سطوح ملى است (در صورت لزوم). بسيارى از بخش ها بطور مستقيم يا غير مستقيم تحت تاثير بلايا قرار گرفته و بسيارى داراى وظايف ويژه جهت مقابله با خطر بلايا هستند. مجمع ملى روشى است براى ارتقاى اقدامات ملى كاهش خطر بلايا و بيان كننده ساز و كارهاى ملى براى راهبرد بين المللى كاهش خطر بلايا. انتخاب واژه «مجمع» بعنوان معادل Platform، بر اساس نام رايج آن در ساختار مديريت بحران كشور انجام گرفته است.

## مخاطره طبيعى Natural hazard

### تعريف واژه: 

فرآيندها يا پديده هايى با منشاء طبيعت هستند كه مى توانند باعث مرگ، مصدوميت يا ديگر تاثيرات سوء بر سلامت، آسيب به اموال، معيشت و خدمات، ازهم گسيختگى اجتماعى و اقتصادى يا آسيب زيست محيطى شوند.

### توضيح

مخاطرات طبيعى يكى از گروه هاى اصلى مخاطرات هستند. مخاطرات طبيعى مى توانند به صورت حاد و يا ديررس (كه باعث رخدادهايى در آينده مى شوند) روى دهند. مخاطره هاى طبيعى مى توانند بر اساس دامنه و شدت، سرعت وقوع، طول مدت و گستره تاثير دسته بندى شوند. مثلا زلزله طول مدت كوتاهى داشته و عمدتا بخش نسبتا كوچكى را متاثر مى سازد (به لحاظ جغرافيايى) ، در حالى كه خشكسالى به تدريج ايجاد شده و از بين مى رود و معمولا بخش گسترده اى را تحت تاثير قرار مى دهد. در برخى مواقع مخاطرات بصورت توام روى مى دهند، مانند سيل ناشى از طوفان يا سونامى ايجاد شده توسط زلزله.

## آمادگى Preparedness

### تعريف واژه: 

عبارت است از دانش و ظرفيت ايجاد شده توسط دولت ها، سازمان هاى پاسخ دهنده و بازيابى حرفه اى، جوامع و افراد به منظور پيش بينى، پاسخ، بازيابى اثرات محتمل مخاطرات يا شرايط قريب الوقوع يا موجود.

### توضيح

اقدامات آمادگى در چهار چوب مديريت خطر بلايا و با هدف ساخت ظرفيت هاى مورد نياز مديريت موثر تمام انواع فوريت و گذار منظم از مرحله پاسخ به مرحله بازيابى پايدار صورت مى پذيرد. آمادگى بر پايه تحليل دقيق خطر بلايا و ارتباط مناسب با سامانههاى هشدار اوليه انجام گرفته و شامل فعاليت هايى است مانند: طرح ريزى رويدادهاى احتمالى، ذخيره سازى تجهيزات و آذوقه، ايجاد ساز و كارهاى هماهنگى، تخليه، اطلاع رسانى همگانى، آموزش و تمرين هاى ميدانى. اين موارد بايد توسط ظرفيت هاى رسمى سازمانى، قانونى و مالى حمايت شوند. واژه مرتبط آمادگى عينى (Readiness ( بيانگر توان پاسخ سريع و مناسب در زمان نياز است.

## پيشگيرى Prevention

### تعريف واژه: 

عبارت است از اجتناب كامل از اثرات سوء مخاطرات و بلاياى مرتبط.

### توضيح

پيشگيرى (پيشگيرى از بلايا) بيانگر مفهوم و عزم اجتناب كامل از تاثيرات سوء بالقوه، توسط اقداماتى است كه از قبل انجام مى گيرند. بعنوان مثال، آب بندها و سدهايى كه خطر كاهش مواد غذايى را از بين مى برند، قوانين مربوط به كاربرى زمين كه مانع از سكنى گزينى در مناطق پرخطر مى شوند و طرح هاى مهندسى زلزله كه بقا و عملكرد ساختمان هاى حياتى را در زمان زلزله تضمين مى كنند. در بسيارى از مواقع، اجتناب كامل از خسارات امكان پذير نيست و اين امر بصورت اقدامات كاهش دهنده خسارات انجام مى گيرد. به همين دليل، واژه هاى پيشگيرى و كاهش خسارت در برخى مواقع به جاى يكديگر استفاده مى شوند.

## مديريت خطر آينده نگر بلايا Prospective disaster risk management

### تعريف واژه: 

عبارت است از فعاليت هاى مديريتى كه با هدف اجتناب از خطرهاى جديد يا رو به افزايش انجام مى گيرند.

### توضيح

اين مفهوم به جاى پرداختن به خطرهايى كه از قبل وجود داشته و در حال حاضر قابل مديريت وكاهش هستند، بر خطرهايى متمركزاست كه ممكن استدر صورت عدم اجراى سياستهاى مناسب كاهش خطر، در آينده ايجاد شوند. به «مديريت خطر اصلاحى بلايا» نيز رجوع نماييد.

## آگاه سازى همگانى Public awareness

### تعريف واژه: 

عبارت است از توسعه دانش همگانى درباره خطر بلايا، عواملى كه باعث بروز بلايا مى شوند و اقداماتى كه مى توانند به صورت انفرادى و جمعى براى كاهش مواجهه و آسيب پذيرى در برابر مخاطرات انجام گيرند.

### توضيح

آگاه سازى همگانى يك عامل كليدى در كاهش موثر خطر بلايا در سطح جامعه است. توسعه آن نيازمند ايجاد و انتشار اطلاعات از طريق رسانه ها و منابع آموزشى، استقرار مراكز اطلاع رسانى، شبكه ها و اقدامات اجتماعى يا مشاركتى و حمايت مقامات ارشد دولتى و رهبران جامعه است.

## بازيابى Recovery

### تعريف واژه: 

عبارت است از ترميم و بهبود تسهيلات، معيشت و شرايط زندگى جوامع متاثر از بلايا بگونه اى كه اقدامات مرتبط با كاهش عوامل خطر بلايا را نيز شامل مى شوند.

### توضيح

وظايف مرتبط با بازيابى يعنى «بازتوانى» (Rehabilitation (و «بازسازى» (Reconstruction(بلافاصله پس از اتمام فاز فوريت آغاز شده و بايد بر اساس راهبردهاى از پيش تعيين شده و سياست هايى كه مسئوليت هاى سازمانى را در امر بازيابى روشن مى سازند و امكان مشاركت عموم را فراهم مى آورند، انجام پذيرند. برنامه هاى بازيابى كه با آگاهى و مشاركت عمومى همراه باشند، فرصت مغتنمى را فراهم مى سازند كه منجر به توسعه اقدامات كاهش خطر بلايا شده و اصل «از نو بهتر بساز» را ممكن مى سازند.

## خطر باقيمانده Residual risk

### تعريف واژه: 

خطرى است كه عليرغم انجام اقدامات كاهش خطر بلايا، به شكل مديريت نشده باقىمانده و لازم است براى مديريت پيامدهاى سوء آن، ظرفيت هاى پاسخ و بازيابى را حفظ نمود.

### توضيح

وجود خطر باقيمانده، دلالت بر نياز مداوم به توسعه و حمايت از ظرفيت هاى موثر خدمات فوريت ها، آمادگى، پاسخ و بازيابى همراه با سياست هاى اقتصادى اجتماعى مناسب، مانند ايجاد شبكه هاى ايمنى و ساز و كارهاى انتقال خطر دارد.

## تاب آورى Resilience

### تعريف واژه: 

اين واژه به توانايى مقاومت، پذيرش، انطباق و بازيابى به موقع و موثر يك سامانه، جامعه يا اجتماع مواجههيافتهبا اثرات سوء يك مخاطره، از طريق حفظ و ترميم ساختارها وعملكردهاى پايه و اساسى اطلاق مى شود.

### توضيح

تاب آورى به معنى توانايى «تاب آوردن در برابر شوك» يا «به حالت نخست برگشتن پس از شوك» است. تاب آورى يك جامعه در برابر مخاطرات بالقوه، بر اساس ميزان منابع ضرورى و توانايى سازماندهى كه آن جامعه از قبل و در زمان نياز دارا است، مشخص مى شود.

## پاسخ Response

### تعريف واژه: 

عبارت است از تامين خدمات فورى و كمك رسانى به عموم در حين يا بلافاصله بعد از يك بلا به منظور حفظ جان، كاهش اثرات سوء بر سلامت، اطمينان از ايمنى عمومى و رفع نيازهاى حداقل و پايه مردم آسيب ديده.

### توضيح

پاسخ به بلايا عمدتا بر نيازهاى فورى و كوتاه مدت متمركز است و برخى اوقات «امداد رسانى» (Relief (خوانده مى شود. مرز بين مرحله پاسخ و مرحله بعدى، يعنى بازيابى كاملا روشن نيست. برخى از اقدامات پاسخ دهى، همانند فراهم كردن اسكان موقت و ذخاير آب، مى تواند در مرحله بازيابى ادامه يابد.

## به سازى Retrofitting

### تعريف واژه: 

عبارت است از تقويت يا ارتقاى سازههاى موجود، به منظور مقاومت و تاب آورى بيشتر در برابر اثرات مخرب مخاطرات.

### توضيح

در به سازى بايد طراحى و عملكرد سازه ها، فشارى كه آن سازه در برابر يك مخاطره يا سناريوهاى مختلف مخاطره تحمل مى كند و عملى بودن و هزينه گزينه هاى مختلف مد نظر باشند. برخى مثال هاى به سازى عبارتند از: افزودن بست جهت محكم كردن ديوارها، تقويت ستون ها، افزودن رابط هاى فولادى بين ديوارها و سقف، نصب كردن كركره روى پنجره ها و بهبود حفاظت از تسهيلات و تجهيزات مهم.

## خطر Risk

### تعريف واژه: 

اين واژه به تركيب احتمال وقوع يك مخاطره و اثرات منفى آن اطلاق مى گردد.

### توضيح

ين تعريف در راستاى راهنماى شماره 73 IEC/ISO است. كلمه «خطر» داراى دو معنى مشخص است: در استفاده عمومى، معمولا تاكيد بر مفهوم شانس و امكان است، مانند «خطر يك تصادف»؛ در حالى كه در مباحثات فنى معمولا بر پيامدهاى سوء يك مخاطره تاكيد مى شود كه بصورت «خسارات بالقوه» به علل بخصوص و در مكان ها و بازه هاى زمانى خاص روى مى دهند. قابل ذكر است كه همگان، لزوما درك مشتركى از اهميت و علت زمينه اى خطرهاى مختلف ندارند. به واژه هاى ديگر مرتبط با خطر نيز رجوع نماييد: خطر قابل قبول، مديريت خطر اصلاحى بلايا، خطر بلايا، مديريت خطر بلايا، كاهش خطر بلايا، برنامه هاى كاهش خطر بلايا، خطر گسترده، خطر شديد، مديريت خطر آينده نگر بلايا، خطر باقيمانده، ارزيابى خطر، مديريت خطر و انتقال خطر.

## ارزيابى/تحليل خطر Risk analysis/assessment

### تعريف واژه: 

عبارت است از روش شناسى تعيين ماهيت و گستره خطر. ارزيابى خطر بر اساس تحليل مخاطرات بالقوه و ارزيابى وضعيت موجود آسيب پذيرى كه تواما مى توانند مردم، اموال، خدمات، شيوه معيشت و محيط زندگى را دچار آسيب بالقوه كنند، انجام مى گيرد.

### توضيح

ارزيابى خطر (و نقشه بردارى مربوطه) شامل اين موارد است: مرور شاخص هاى فنى مخاطره مانند موقعيت، شدت، تواتر و احتمال؛ تحليل مواجهه و آسيب پذيرى در ابعاد فيزيكى، اجتماعى، سلامت، اقتصادى و زيست محيطى؛ ارزيابى موثر بودن ظرفيت هاى انطباق پذيرى اصلى و جايگزين با توجه به سناريوهاى محتمل خطر. اين مجموعه فعاليت ها در برخى از مواقع به عنوان فرايند تحليل خطر شناخته مى شوند.

## انتقال خطر Risk transfer

### تعريف واژه: 

عبارت است از فرايند انتقال رسمى يا غير رسمى تبعات مالى خطر از يك بخش به بخشى ديگر، بطوريكه افراد يك خانواده، جامعه، سرمايه گذار يا مقامات دولتى منابع لازم را در زمان وقوع بلايا، به ازاى تداوم يا جبران منافع اجتماعى يا مالى، از آن بخش دريافت كنند.

### توضيح

بيمه مثالى بارز از انتقال خطر است، بطوريكه پوشش خطر از سوى بيمه گر در ازاى پرداخت حق بيمه توسط بيمه گزار تامين مى شود. انتقال خطر مى تواند به شكلى غير رسمى درون يك خانواده يا شبكه اجتماعى بصورت كمك هاى متقابل به شكل هديه يا اعتبار روى دهد. انتقال خطر رسمى توسط دولت ها، بيمهگران، بانك ها و ديگرنهادهاى بزرگ خطرپذيربا ايجاد ساز وكارهاى يارى رسانى و انطباق با خسارات بلايا تحقق مى يابد. اين ساز و كارها شامل قراردادهاى بيمه، بيمه مجدد، اوراق قرضه مخصوص حوادث ناگوار، تسهيلات اعتبارى مشروط و منابع مالى ذخيره شده هستند. هزينه اين موارد توسط حق بيمه، مشاركت سرمايه گذار، نرخ بهره و صرفه جويى هاى قبلى تامين مى شود.

## مخاطرات اجتماعى طبيعى Socio -natural hazard

### تعريف واژه: 

اين واژه به پديده افزايش وقوع برخى مخاطرات زمين شناختى و آب و هوايى مانند رانش زمين، سيل، نشست زمين و خشكسالى اطلاق مى شود كهناشى از برهم كنش مخاطرات طبيعى با بهره بردارى بيش از حد يا فرسايش منابع زمينى و محيطى است.

### توضيح

اين واژه در مواردى استفاده مى شود كه فعاليت انسان باعث افزايش بروز برخى مخاطرات، بيش از احتمال وقوع طبيعى آن ها گردد. شواهد، بيانگر بار رو به افزايش بلاياى ناشى از اين دسته از مخاطرات هستند. مخاطرات اجتماعى طبيعى با مديريت هوشمندانه منابع محيط زيست و زمينى قابل كاهش و اجتناب هستند.

## اقدامات سازه اى/غيرسازه اى structural-non/Structural measures

### تعريف واژه: 

اقدامات سازه اى: اين واژه به هر ساخت و ساز فيزيكى كه منجر به كاهش يا پيشگيرى از اثرات سوء مخاطرات شود، يا اعمال فنون مهندسى كه باعث افزايش مقاومت در برابر مخاطرات و تاب آورى زيرساخت ها و سامانه ها مى شود، اطلاق مى گردد. اقدامات غير سازه اى: هر اقدامى است كه شامل ساخت و ساز فيزيكى نبوده و دانش، عملكردها، يا توافق ها را به منظور كاهش خطرها و اثرات سوء آن ها، به ويژه از طريق سياست ها و قوانين، افزايش آگاهى عمومى، تمرين و آموزش بكار مى گيرد. بجاى واژه «اقدام» كه گاه معادل Action به كار مى رود، واژه «تدبير» نيز پيشنهاد مى شود.

## توسعه پايدار Sustainable development

### تعريف واژه: 

توسعه پايدار توسعه اى است كه نيازهاى فعلى جامعه را بدون به خطرانداختن ظرفيتهاى تامين نيازهاى نسل هاى آينده، برآورده مى كند.

### توضيح

اين تعريف كه توسط كميسيون Brundtland در سال 1987 ارايه شده است بسيار موجز بوده و سوالات زيادى را در رابطه با معنى لغت توسعهو فرآيندهاى اجتماعى، اقتصادى و زيست محيطى مرتبط بدون پاسخ مى گذارد. خطر بلايا با عناصر ناپايدار توسعه، مانند فرسايش زيست محيطى ارتباط دارد، در حاليكه از سوى ديگر، كاهش خطر بلايا مى تواند به توسعه پايدار، كاهش خسارات و ارتقاى برنامه هاى توسعه منجر شود.

## مخاطره فناورزاد Technological hazard

### تعريف واژه: 

مخاطره اى است كه از شرايط فناورزاد يا صنعتى، شامل حوادث، فرآيندهاى خطرناك، نقص زيرساخت ها يا فعاليت هاى انسانى ناشى مى شود و ممكن است منجر به تلفات جانى، ايجاد صدمات يا ديگر اثرات سوء بر سلامت، خسارت به دارايى ها، آسيب به معيشت و خدمات، از هم گسيختگى اجتماعى و اقتصادى يا تخريب زيست محيطى شود.

### توضيح

مثال هاى مخاطرات فناورزاد عبارتند از: آلودگى صنعتى، پرتو هاى هسته اى، زباله هاى سمى، شكست سد، حوادث حمل و نقل، انفجار كارخانه، آتش سوزى و نشت مواد شيميايى. مخاطرات فناورزاد همچنين مى توانند ناشى از پيامدهاى مخاطرات طبيعى باشند.

## آسيب پذيرى Vulnerability

### تعريف واژه: 

عبارت است از خصوصيات و شرايط يك جامعه، سامانه يا دارايى كه آن را در برابر اثرات مخرب مخاطرات مستعد مى كند.

### توضيح

آسيب پذيرى از جنبه هاى فيزيكى، اجتماعى، اقتصادى و زيست محيطى قابل بررسى بوده و مثال هاى آن عبارتنداز: طراحى و ساخت ضعيف بناها، محافظت ناكافى از دارايى ها، كمبود اطلاعات و آگاهى عمومى، محدوديت در شناخت رسمى خطرها، ضعف در اقدامات آمادگى و عدم توجه به مديريت هوشمند محيط زيست. آسيب پذيرى در جوامع مختلف و در طول زمان مى تواند متفاوت باشد. تعريف فوق، آسيب پذيرى را به عنوان خصوصيت عناصر مورد نظر (شامل جامعه، سامانه و دارايى)، مستقل از مواجهه آن ها با مخاطرات، معرفى مى كند. گرچه در محاورات متداول، استفاده از اين واژه شامل مواجهه با مخاطرات نيز مى شود.